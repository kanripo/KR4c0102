# -*- mode: mandoku-view; -*-
#+TITLE: 唐英歌詩
#+DATE: 2015-08-24 23:49:29.035172
#+PROPERTY: ID KR4c0102
#+PROPERTY: BASEEDITION WYG    
#+PROPERTY: JUAN 卷中
<pb:KR4c0102_WYG_002-1a>¶
欽定四庫全書¶
　唐英歌詩巻中¶
　　　　　　　　　　　　唐　吳融　撰¶
　　倒次元韻¶
南陌來尋伴東城去卜鄰生憎無賴客死憶有情人似¶
束腰支細如描髮彩勻黄鸝裁帽貴紫燕刻釵珍身近¶
從淄右家元接觀津雨臺誰屬楚花洞不知秦淚滴空¶
牀冷粧濃滿鏡春枕凉欹琥珀簟潔展麒麟茂苑廊千¶
<pb:KR4c0102_WYG_002-1b>¶
歩昭陽扇九輪陽城迷處笑京兆畫時顰魚子封箋短¶
蠅頭學字真易判期已逺難諱事還新艇子愁衝夜驪¶
駒怕拂晨如何斷岐路免得見行塵¶
　　美人(三十韻人/一作箇)¶
嫋嫋復盈盈何年墜玉京見人還道姓羞客不稱名故¶
事諳金谷新居近石城臉横秋水溢睂拂逺山晴粉薄¶
塗雲母簮寒篸水晶催來兩槳送怕起五絲縈髻學盤¶
桓綰牀依宛轉成博山凝霧重油壁隱車輕額㸃梅花¶
<pb:KR4c0102_WYG_002-2a>¶
樣心通棘刺情搔頭邀顧遇指約到平生魚網徐徐襞¶
螺巵淺淺傾芙蓉褥已展荳蔻水休更趙女憐膠膩丁¶
娘愛燭明炷香龍薦腦辟魘虎輸精管咽参差韻絃嘈¶
倰僜聲花殘春寂寂月落漏丁丁桞絮聫章敏椒花屬¶
思清剪羅成綵字銷蠟脱朱櫻邂逅當投珮艱難莫拊¶
楹熨來身熱定䑛得面痕平匣鏡金螭怒簾旌繡獸獰¶
頸長堪鶴並腰細任蜂爭滴淚泉饒竭論心石未貞必¶
雙成鳳去豈獨化蟬鳴書逺腸空斷樓髙膽易驚數錢¶
<pb:KR4c0102_WYG_002-2b>¶
紅帶結鬭草舊裙盛映桞闌干小侵波略彴横夜愁遥¶
寄雁曉夢半和鶯翼祗思鶼比根長羡藕并可憐衣帶¶
緩休賦重行行¶
　　即席(十韻/)¶
住處方窺宋平生未嫁盧暖金輕鑄骨寒玉細凝膚妬¶
蝶長成伴傷鸞耐得孤城堪迷下蔡臺合上姑蘇弄眼¶
難降桞含茸欲門蒲生凉雲母扇直夜博山鑪翡翠交¶
粧鏡鴛鴦入畫圖無心同石轉有淚約泉枯猿渇應須¶
<pb:KR4c0102_WYG_002-3a>¶
見鷹飢祗待呼銀河正清淺霓節過來無¶
　　追詠棠梨花(十韻/)¶
蜀地從來勝棠梨第一花更應無軟弱别自有妍華不¶
貴綃為霧難降綺作霞移須歸紫府駐合餌丹砂宻映¶
彈琴宅深藏賣酒家夜宜紅䗶照春稱錦筵遮連廟魂¶
棲望飄江字遶巴未饒酥㸃薄兼妬雪飛斜舊賞三年¶
斷新期萬里賒長安如種得誰定牡丹誇¶
　　緜竹山(四十韻/)¶
<pb:KR4c0102_WYG_002-3b>¶
緜竹東西隅千峰勢相屬崚嶒壓東巴連延羅古蜀方¶
者露圭角尖者鑚箭鏃引者蛾睂彎歛者鳶肩縮尾蟉¶
青蛇盤頸低𤣥兔伏横來突若奔直上森如束歳在作¶
噩年銅梁揺蠆毒相國京兆公九命來作牧戎提虎僕¶
毛專奉狼頭纛行府寄精廬開窓對林麓是時重陽後¶
天氣曠清肅茲山昏曉開一一在人目霜空正泬寥濃¶
翠飛撲撲披海出珊瑚貼天堆碧玉俄然陰霾作城郭¶
纔霡霂絕頂已凝雪晃朗開紅旭初疑崑崙下夭矯龍¶
<pb:KR4c0102_WYG_002-4a>¶
銜燭亦似蓬萊巔金銀臺叠蹙紫霞或旁映綺段鋪繁¶
縟晚照忽斜籠赤城差斷續又如煮吳鹽萬萬盆初熟¶
又如濯楚練千千匹未軸又如水晶宫蛟螭結川瀆又¶
如鍾乳洞電灼開巖谷丹青畫不成造化供難足合有¶
羽衣人飄颻曳煙躅合有五色禽呌嘯含仙曲根雖限¶
劒門穴必通林屋方諸滄海隔欲去憂淪覆羣玉縹緲¶
間未可量往復何如當此境終朝曠遐瞩往往草檄餘¶
吟哦思幽獨早晚掃攙搶笳鼓迎暢轂休飛霹靂車罷¶
<pb:KR4c0102_WYG_002-4b>¶
繫蝦蟇木勒銘燕然山萬代垂芬郁然後恣逍遥獨往¶
羣麋鹿不管安與危不問榮與辱但樂濠梁魚豈怨鍾¶
山鵠紉蕙以圍腰採芝将實腹石牀須卧平一任閒雲¶
觸¶
　　祝風(三十二韻吾有田在吳将/十祀耕以為業終老計)¶
我有二頃田長洲東百里環塗為之區積葑相連纚松¶
江流其傍春夏多苦水隄防苟不時汎濫即無已粤余¶
病眠久而復家無峙田畯不勝荒農功皆廢弛他稼巳¶
<pb:KR4c0102_WYG_002-5a>¶
如雲我田方欲蒔四際上通波兼之葭與葦是時立秋¶
後烟露浩凄矣雖然遣畢功萎約都無幾如何海上風¶
連日從空起似欲驅滄溟來沃具區裏噫嘻爾風師吳¶
中多豪士囷倉過九年一粒惜如死糴賤兼糶貴凶年¶
翻大喜只是疲羸苦纔饑須易子余仍轗軻者進趨年¶
二紀秋不安一食春不閒一晷腸迴為多别骨瘦因積¶
毁咳唾莫逄人揶揄空覩鬼中又値干戈皇皇常轉徙¶
故隱茅山西今來笠澤涘荒者不復尋茸者還有㠯将¶
<pb:KR4c0102_WYG_002-5b>¶
巾陶令車又葢姜肱被不敢務有餘有餘必驕鄙所期¶
免假匄假匄多慙恥驕鄙既不生慙恥更能弭自可致¶
逍遥無妨閲經史嗟予将四十滿望祗如此干澤尚多¶
難學稼茲復爾竆達雖繫命祻福生所履天不飢死余¶
飄風當自止¶
　　金陵懐古¶
玉樹聲沉戰艦收萬家冠盖入中州祗應江令偏惆悵¶
頭白歸來是客遊¶
<pb:KR4c0102_WYG_002-6a>¶
　　凉思¶
松間小檻接波平月澹煙沉暑氣清半夜水禽栖不定¶
緑荷風動露珠傾¶
　　鮫綃¶
雲供片段月供光貧女寒機枉自忙莫道不蠶能致此¶
海邉何事有扶桑¶
　　潮¶
暮去朝來無定期桑田長被此聲移蓬萊若探人間事¶
<pb:KR4c0102_WYG_002-6b>¶
一日還應兩度知¶
　　忘憂花¶
繁紅落盡始凄凉直道忘憂也未忘數朶殷勤似春在¶
春愁特此繫人腸¶
　　憶街西所居¶
衡門一别夢難稀人欲歸時不得歸長憶去年寒食夜¶
杏花零落雨霏霏¶
　　雲¶
<pb:KR4c0102_WYG_002-7a>¶
南北東西似客身逺峰髙鳥自為隣清歌一曲猶能住¶
莫道無心勝得人¶
　　華清宫(四首/)¶
中原無鹿海無波鳳輦鸞旗出幸多今日故宫歸寂寞¶
太平功業在山河¶
漁陽烽火照函闗玉輦怱怱下此山一曲羽衣聽不盡¶
至今遺恨水潺潺¶
上皇鑾輅重巡遊雨淚無言獨倚樓惆悵眼前多少事¶
<pb:KR4c0102_WYG_002-7b>¶
落花明月滿宫秋¶
别殿和雲鏁翠㣲太眞遺像夢依依玉皇掩淚頻惆悵¶
應嘆僧繇白鶴(一作/彩筆)飛¶
　　陳琳墓¶
冀州飛檄傲英雄却把文辭事鄴宫從道筆端由我得¶
九泉何面見袁公¶
　　湖州朝陽樓¶
十二亭亭占曉光隋家浪説有迷藏仲宣題盡平生恨¶
<pb:KR4c0102_WYG_002-8a>¶
别處應難看屋梁¶
　　賣花肩¶
和煙和露一叢花擔入宫城許史家惆悵街頭(一作/東風)無¶
處説不教閒地著看(一作/春)花¶
　　自諷¶
世路昇沉合自安故人何必苦相干塗窮始解東歸去¶
莫過嚴光七里灘¶
　　送杜鵑花¶
<pb:KR4c0102_WYG_002-8b>¶
春紅始盡(一作/謝)又秋紅故(一作/息)國亡來入楚宫應是蜀¶
寃啼不盡更憑顔色訴西風¶
　　西京道中聞蛙¶
雨餘林外夕烟沉忽有蛙聲伴客吟莫道聞時倍惆悵¶
稚圭蓬蓽在山隂¶
　　情¶
依依脉脉兩如何細似輕絲𣺌似波月不長圓花易落¶
一生惆悵為伊多¶
<pb:KR4c0102_WYG_002-9a>¶
　　送荆南從事之岳州¶
秋拂湖光一鏡開庾郎蘭棹好徘徊遥知月落酒醒處¶
五十絃從波(一作/枝)上來¶
　　渡淮作¶
紅杏花時辭漢苑黄梅雨裏上淮船雨迎花送長如此¶
辜負東風十四年¶
　　薛舎人見徵恩賜香并二十八字同寄¶
往嵗知君侍武皇今來何用紫羅囊都縁有意重熏裛¶
<pb:KR4c0102_WYG_002-9b>¶
更灑江毫上玉堂(一作/皇)¶
　　王母廟¶
鸞龍一夜降崑丘遺廟千年枕碧流賺得武皇心力盡¶
忍看烟草茂陵秋¶
　　塗中阻風¶
洛陽寒食苦多風掃蕩春華一半空莫道芳蹊盡成實¶
野花猶有未開叢¶
　　楚事(屈原云目極千里傷春心/宋玉云悲哉秋之為氣)¶
<pb:KR4c0102_WYG_002-10a>¶
悲秋應亦抵傷春屈宋當年並楚臣何事從來好時節¶
只將惆悵付詞人¶
　　和僧詠牡丹¶
萬縁銷盡本無心何事看花恨却深都是支郎足情調¶
墜香殘蘂亦成吟¶
　　豫讓¶
韓魏同謀反覆深晋陽三板免成沉趙衰當面何須恨¶
不把干将訪負心¶
<pb:KR4c0102_WYG_002-10b>¶
　　和寄座主尚書¶
偶逄戎旅戰争日豈是明時放逐人(一作/臣)不用裁詩苦¶
惆悵風雷看起卧龍身¶
　　江行¶
霞低水逺碧翻紅一棹無邉落照中説示北人應不愛¶
錦遮泥健馬追風¶
　　旅館梅花¶
清香無㠯敵寒梅可愛他鄉獨看來為憶故溪千萬樹¶
<pb:KR4c0102_WYG_002-11a>¶
幾年辜負雪中開¶
　　水鳥¶
烟為行止水為家兩兩三三睡暖沙為謝離鸞兼别鵠¶
如何禁得向天涯¶
　　楊花¶
不鬭穠華不占紅自飛晴野雪濛濛百花長恨風吹落¶
唯有楊花獨愛風¶
　　水調¶
<pb:KR4c0102_WYG_002-11b>¶
鑿河千里走黄沙浮殿西來動日華可道新聲是亡國¶
且貪惆悵後庭花¶
　　秋夕樓居¶
月裏青山淡如畫露中黄葉䬃然秋危欄倚遍都無寐¶
祗恐星河墜入樓¶
　　經苻堅墓¶
百里烟塵散杳㝠新平一隰草青青八公山木(一作/石)君¶
知否休更中原作彗星¶
<pb:KR4c0102_WYG_002-12a>¶
　　松江晚泊¶
吳臺越嶠兩分津萬萬檣烏簇夜雲吟盡長江一江月¶
更無人似謝将軍¶
　　送薛學士赴任峽州(二首/)¶
負譴雖安不敢安叠猿聲裏獨之官莫将彩筆閒抛擲¶
更待淮王詔草看¶
片㠶飛入峽雲深帶雨兼風動楚吟何似玉堂裁詔罷¶
月斜鳷鵲漏沉沉¶
<pb:KR4c0102_WYG_002-12b>¶
　　送許校書¶
故人言别倍依依病裏斑荆尚(一作/苦)憶違明日桞亭門¶
外路不知誰賦送将歸¶
　　蛺蝶¶
兩兩自依依南園烟露㣲住時須並住飛處要交飛草¶
淺憂驚吹花殘惜晩暉長教擷芳女夜夢逺人歸¶
　　閿鄉寓居(十首/)¶
　　　阿對泉¶
<pb:KR4c0102_WYG_002-13a>¶
六載抽毫侍禁闈可堪多病决然歸五陵年少如相問¶
阿對泉頭一布衣(阿對泉是楊伯起家僮嘗/引泉灌蔬其泉至今尚在)¶
　　　蛙聲¶
稚圭倫鑒未精通只把蛙聲鼔吹同君聴月明人静夜¶
肻饒天籟與松風¶
　　　茆堂¶
結得茆檐瞰碧溪閒雲之外不同棲猶嫌未逺函關道¶
正睡剛聞報曉雞¶
<pb:KR4c0102_WYG_002-13b>¶
　　　清谿¶
清谿見底露蒼苔宻竹垂藤鏁不開應是仙家在深處¶
愛流花片引人來¶
　　　釣竿¶
曾抛釣渚入秦關今却持竿傍碧灘認得舊人(一作/溪)兼¶
舊意恰如羊祜識金環¶
　　　山僧¶
石臼山頭有一僧朝無香積夜無燈近嫌俗客知踪跡¶
<pb:KR4c0102_WYG_002-14a>¶
擬向中方斷石層¶
　　　小徑¶
礙竹妨花一徑幽攀援可到玉峰頭若教須作康莊好¶
更有髙車駟馬憂¶
　　　聞提壺鳥¶
早於批鵊巧於鶯故國春林足此聲今在天涯别秋(一/作)¶
(館/)裏為君沽酒復何情¶
　　　木塔偶題¶
<pb:KR4c0102_WYG_002-14b>¶
西南古刹近芳林偶得髙秋試一吟無限黄花襯黄葉¶
何須春月始傷心¶
　　　山禽¶
碧嶂為家烟外棲銜紅啄翠入芳蹊可能知我心無定¶
頻褭花枝拂面啼¶
　　聞歌¶
貫珠一夜奏纍纍盡是荀家舊教詞落盡梁塵腸不斷¶
九原誰報小憐知(一作一聲嬌/柳小寒枝)¶
<pb:KR4c0102_WYG_002-15a>¶
　　即席¶
竹引絲隨褭翠樓滿筵驚動玉關秋何人借與丹青筆¶
畫取當時八字愁¶
　　便殿候對¶
宣呼晝入蘂珠宫玉女牕扉薄霧籠得得(一作/待得)華胥春¶
夢覺半竿斜日下廂風¶
　　南遷途中(七首/)¶
　　　登七盤嶺(二首/)¶
<pb:KR4c0102_WYG_002-15b>¶
才非賈傅亦遷官五月驅羸上七盤從此自知身計定¶
不能回首望長安¶
七盤嶺上一長號將謂青天鑒鬱陶近日青天都不鑒¶
七盤應是未髙髙¶
　　　渡漢江初嘗鯿魚有作¶
嘯父知幾先憶魚季鷹無事巳思鱸自慙初識查頭味¶
正是棲棲哭阮途¶
　　　溪魚(一作/溪翁)¶
<pb:KR4c0102_WYG_002-16a>¶
飯稻羮菰曉復昏碧灘聲裏長諸孫應嗟獨上涔陽客¶
排比椒漿奠楚魂¶
　　　寄友人¶
驚魂往往坐疑飄便好為文慰寂寥若待清湘葬魚了¶
總然招得不堪招¶
　　　途中偶懷¶
無路能酬國士恩短亭寂寂到黄昏迴腸一寸危如綫¶
賴得商山未有猿¶
<pb:KR4c0102_WYG_002-16b>¶
　　　訪貫休上人¶
休公為我設蘭湯方便教人學洗腸自覺塵纓頓瀟洒¶
南行不復問滄浪¶
　　鴛鴦¶
野翹紅頸覆金衣灘上雙雙去又歸長短死生無兩處¶
可憐黄鵠愛分飛¶
　　野歩¶
一曲兩曲澗邊草千枝萬枝村落花携笻深去不知處¶
<pb:KR4c0102_WYG_002-17a>¶
幾嘆山阿隔酒家¶
　　酬僧¶
玉堂全不恨常朝卧待重城宿霧消翻憶故山深雪裏¶
滿爐枯柏帶烟燒¶
　　買帶花櫻桃¶
粉紅輕淺靚粧新和露和烟别近隣萬一有情應有恨¶
一年榮落兩家春¶
　　海棠(二首/)¶
<pb:KR4c0102_WYG_002-17b>¶
太尉園林兩樹春(今畨禺太尉徐公興/化亭子有海棠二林)年年奔走探花¶
人今來獨倚荆山看回首長安落戰塵¶
雪綻霞鋪錦水頭占春顔色最風流若教更近天街種¶
馬上多逢醉五侯¶
　　送僧上峽歸東蜀¶
巴字江流一棹回紫袈裟是禁中裁如從十二峰前過¶
莫賦佳人殊未來¶
　　杏花(五言/三韻)¶
<pb:KR4c0102_WYG_002-18a>¶
春物競相妬杏花應最嬌紅輕欲愁殺粉薄似啼銷願¶
作南華蝶翩翩遶此條¶
　　草¶
染亦不可成畫亦不可得萇𢎞未死時應無此顔色¶
　　和楊侍郎¶
目極家山逺身拘禁苑深煙霄慚暮齒麋鹿媿初心¶
　　山居喜友人相訪¶
秋雨空山夜非君不此來髙于剡溪雪一棹到門迴¶
<pb:KR4c0102_WYG_002-18b>¶
　　逺山¶
隠隠隔千里巍巍知幾重平時未能去夢斷一聲鐘¶
　　江樹¶
終日衝奔浪何年墜亂風謝公堪入詠目極在雲中¶
　　薔薇¶
萬卉春風度繁花夏景長館娃人盡醉西子始新粧¶
　　梅雨¶
渾開又宻望中迷乳燕歸遲粉竹低撲地暗來飛野馬¶
<pb:KR4c0102_WYG_002-19a>¶
舞風斜去散醯雞初從滴瀝妨琴榭漸到潺湲遶藥畦¶
少傍海邊飄泊處中庭自有兩犂泥¶
　　登途懷友人¶
日落野原秀雨餘雲物閒清旹正愁絶髙處更登(一作/躋)¶
攀京洛遥天外江河戰鼔間孤懷欲誰寄應向(一作/付)塞¶
鴻還¶
　　聞蟬¶
夏在先催過秋賖已被迎自應人不㑹莫道物無情木¶
<pb:KR4c0102_WYG_002-19b>¶
葉總未落髩絲還易生西風正相亂休上夕陽城¶
　　秋色¶
染不成乾書未銷霏霏拂拂又迢迢曽從建業城邊路¶
蔓草寒烟鎻六朝¶
　　自諷¶
本自滄洲把釣人無端三署接清塵從來奔走徒流涕¶
也渡湘灕作逐臣¶
　　宿青雲驛¶
<pb:KR4c0102_WYG_002-20a>¶
蒼黄負讉走商顔保得㣲躬出武關今夜青雲驛前月¶
伴吟應到落西山¶
　　秋聞子規¶
年年春恨化寃魂血染枝紅壓疊繁正是西風花落盡¶
不知何處認啼痕¶
　　荆南席上聞歌¶
迎愁歛黛一聲分弔屈江邊日暮聞何事遏雲翻不定¶
自縁踪跡愛行雲¶
<pb:KR4c0102_WYG_002-20b>¶
　¶
　¶
　¶
　¶
　¶
　¶
　¶
　唐英歌詩巻中¶
